AMORE&

,vnn

Ponendis in mille modos perfecta capillis
Comere sed solas digna Cypassi deas

Et mihi iucundo non rustica cognita furto
Apta quidem dominae sed magis apta mihi,

Quis fuit inter nos sociati corporis index?
Sensit concubitus unde Corinna tuos?

Num tamen erubui? nuni uerbo lapsus in ullo
Furtiuae ueneris conscia signa dedi?

Quid quod, in ancilla siquis delinquere possit,
lllnrn ego contendi mente carere bona?

[Thessalus ancillae facie Briseidos arsit.
Serua Mycenaeo Phoebas amata duci.

Nec sum ego Tantalide maior nec maior Achille.
Quod decuit reges, cur mihi turpe paterni]

Vt tamen iratos in te defixit ocellos,
Vidi te totis erubuisse genis.

nt quanto, si forte refers, praesentior ipse
Per Veneris feci numina magna fidem!

Tu, dea, tu iubeas animi periuria puri
Carpathium tepidos per mare ferre notos.
Pro quibus officiis pretium mihi dulce repende

Concubitus hodie, fusca Cypassi, tuos.
Quid renuis fingisque nouos, ingrata, timores?
Vnumst c dominis emeruisse satis.
Quod si stulta negas, index ante acta fatebor,
Et ueniam culpae proditor ipse meae,
11

 

