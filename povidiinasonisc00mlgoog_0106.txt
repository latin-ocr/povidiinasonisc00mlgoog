98 nnuma nuonrs. ’

Ιι ms Quod nisi firmata properaris mente reuerti,
ἑ Inferet arma tibi saeua rebellis Amor.
Quidquid et afueris, auidus sitiensque redibis,

Et spatium damno cesserit omne tuo.
Viderit, Haemoniae siquis mala pabula terrae
eso Et magicas artes posse iuuare putat
lsta ueneficii uetus est uia noster Apollo
Innocuam sacro carmine monstrat opem.
lle duce non tumulo prodire iubebitur umbra,
Non anus infami carmine rumpet humum,
255 Non seges ex aliis alios transibit in agros,
Nec subito Phoebi pallidus orbis erit.
Vt solet, aequoreas ibit Tiberinus in undas.
Vt solet, in niueis Luna uehetur equis.
Nulla recantatas deponent pectora curas,
260 Nec fugiet uino sulphure uictus amor.
Quid te Phasidiae iuuerunt gramina terrae,
Cum cuperes patria, Colchi, manere domo?
Quid tibi profuerunt, Circe, Perseidos herbae,
Cum sua Neritias abstulit aura rates?
26⁵ Omnia fecisti, ne callidus hospes abiret
llle dedit certae lintea plena fugae.
Omnia fecisti, ne te ferus ureret ignis.
Longus et inuito pectore sedit amor.
Vertere tu poteras homines in mille figuras.
²⁷0 Non poteras animi uertere iura tui.
Diceris his edam, cum iam discedere uellet,
Dulichium uerbis detinuisse ducem

 

