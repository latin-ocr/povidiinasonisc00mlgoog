AMORES.

Vllll.

Memnona si mater, mater plorauit Achillem,

Et tangunt magnas tristia fata deas,
Flebilis indignos, Elegeia, solue capillos
Α, nimis ex uero nunc tibi nomen erit!
llle tui uates operis, tua faura, Tibullus
Ardet in extructo, corpus inane, rogo.
Ecce, puer Veneris fert euersamque pharetram
Et tractos arcus et sine luoe facem.
Aspice, demissis ut eat miserabilis alis
Pectoraque intesta tundat aperta manu.
Excipiunt lacrimas sparsi per colla capilli,
Oraque singultu concutiente sonant.
Fratris ¹in Aeneae sic illum funere dicunt
Egressum tectis, pulcher lule, tuis,
Nec minus est confusa Venus moriente Tibullo,
Quam iuueni rupit cum ierus inguen aper.
At sacri uates et cliuum cura uocamur.
Sunt etiam, qui nos numen habere putent.
Scilicet omne sacrum mors inportuna profanat.
Omnibus obscuras inicit illa manus.
Quid pater Ismario, quid mater profuit Orpheo?
Carmine quid uictas obticuisse feras?
Aelinon in siluis idem pater, Aelinon altis
Dicitur inuita concinuisse lyra.
Adice Maeoniden, a quo ceu sonte perenni
Vatum Pieriis ora rigantur aquis.

 

